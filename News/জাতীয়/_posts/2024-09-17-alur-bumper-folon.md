---
layout: post
title: দেশে আলুর বাম্পার ফলন, জনগণ চিন্তিত
summary: আলুর বাম্পার ফলনে কৃষকের মাথায় হাত, আনন্দে মজুদদাররা।
cover:
  image: https://media.potatopro.com/bangladesh-potato-harvest-809.jpg?width=728&height=450&crop=smart&mode=crop
  alt: অনেক আলু
  caption: আলুর বাম্পার ফলন
  show_in_list: true
weight: 99
author: সম্পাদকীয়
place: ঢাকা, বগুড়া, খুলনা
---

বাংলাদেশে এখন যে আলুর বাম্পার ফলন হয়েছে তা কৃষি ইতিহাসে সবচেয়ে বড় বলে বিশেষজ্ঞরা দাবি করছেন। দেশের বিভিন্ন অঞ্চলের মাঠ এখন আলুর স্তুপে পরিণত হয়েছে। ফলে সরকার "আলুর জরুরি অবস্থা" ঘোষণা করতে বাধ্য হয়েছে। জনগণের একটাই প্রশ্ন: "এখন এইসব আলু দিয়ে কী করব?"

> এইসব স্টেডিয়ামে এমনিই খেলা হয় না। শুধু শুধু বসিয়ে রাখার থেকে, দেশের এই ক্রান্তিকালে আলু মজুত রাখার জন্য ভালো আর জায়গা কিইবা হতে পারে।

"আমরা আলু লাগাইছি, তারা বড় হইল," নাম প্রকাশে অনিচ্ছুক বগুড়ার আলু চাষি রহমত মিয়া(৪৬) তার মাঠের দিকে অবিশ্বাসের দৃষ্টিতে তাকিয়ে বলেন। "কিন্তু এত আলু হইবো বুঝতে পারিনাই। প্রতিদিন ঘুম থেকে উঠি, দেখি আরও আলু হইছে। আলু উঠাইতে উঠাইতে সন্ধ্যা হয়, তারপরও দেখি আরও আলু উঠে।"

{% include ad-container.html   
%}


আলুর এই অবিস্মরণীয় ফলনে দেশের স্টোরেজগুলো পূর্ণ হয়ে গেছে। গুদামঘরগুলি আলুতে ঠাসা, এবং কর্মকর্তা-কর্মচারীরা নিরুপায় হয়ে ক্রিকেট স্টেডিয়ামগুলোকে অস্থায়ী আলু-ডিপোতে রূপান্তর করছেন। ঢাকার এক লজিস্টিক ম্যানেজার বলেন, "এইসব স্টেডিয়ামে এমনিই খেলা হয় না। শুধু শুধু বসিয়ে রাখার থেকে, দেশের এই ক্রান্তিকালে আলু মজুত রাখার জন্য ভালো আর জায়গা কিইবা হতে পারে। আফসোস, যদি ইউরোপের স্টেডিয়ামগুলোর মতো এগুলোরও ছাদ থাকতো!"

এদিকে আলুর উপর ভিত্তি করে ব্যবসা-বাণিজ্য ছড়িয়ে পড়ছে সর্বত্র। রাস্তায় এখন আলু ভর্তার আচার থেকে শুরু করে "আলুর পরোটা সঙ্গে আলুর জুস" পর্যন্ত সব বিক্রি হচ্ছে। দেশের উদ্যোক্তারাও দিক পরিবর্তন করেছেন। একটি স্টার্টআপ ইতিমধ্যেই "AluCoin" নামক একটি ক্রিপ্টোকারেন্সি তৈরি করছে, দাবি করছে যে প্রচুর আলুর জন্য এটি হবে ভবিষ্যতের মুদ্রা।

এসবের প্রতিক্রিয়ায়, সরকার একটি জাতীয় "আলু লুফে খান (আলুখা)" ক্যাম্পেইন শুরু করেছে। আলুভোজী বিখ্যাত তারকাদের নিয়ে টেলিভিশনে বিজ্ঞাপনগুলোতে বন্যা বয়ে যাচ্ছে, যেখানে জনগণকে আলু ভর্তা থেকে শুরু করে আলু চিপস পর্যন্ত প্রতিটি খাবারে আলু গ্রহণের আহ্বান জানানো হচ্ছে। ক্যাম্পেইনের একজন মুখপাত্র বলেন, "ভেবে দেখুন: আলুর তরকারি, আলুর চিপস, আলুর আইসক্রিম… আচ্ছা, হয়তো আইসক্রিম না। তবে বাকি সব কিছুই, ভাবা যায়!"

তবে এই আনন্দের পরিবেশের মাঝেও অর্থনীতিবিদরা সতর্ক করছেন যে আলুর এই বন্যা দেশের চাল-কেন্দ্রিক ভারসাম্যকে নষ্ট করতে পারে। এক অর্থনীতিবিদ বলেন, "আমরা শর্করা গৃহযুদ্ধের দ্বারপ্রান্তে দাঁড়িয়ে আছি। যদি আমরা সাবধান না হই, তবে আলুর অভ্যুত্থান দেখতে হতে পারে।"
